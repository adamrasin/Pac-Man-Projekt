# Programování – projekt
Programovací jazyk: C# Windows Forms (.NET framework)
Cíl projektu: Cílem projektu bude jednoduchá hra v C#, něco jako pacman. Budu pracovat
konkrétně ve Windows Forms, jelikož jsem v tom dělal již minulý rok, konkrétně klasickou
snake hru a byl jsem poměrně příjemně překvapen, co vše za funkce se tam vlastně dá
použít. Je tam spousta tlačítek atd. což se mi při tvorbě takového projektu hodí. Hra bude
“nekonečná” a prostě skončí v případě, že hráč udělá nějakou chybu, nebo hru sám
ukončí. Bude se počítat buď čas, jaký hráč ve hře vydrží, nebo body, podle nějakého
bodového systému, co vymyslím.

Z čeho budu čerpat: Určitě zhlédnu nějaký YouTube tutoriál, samozřejmě chatgpt a
internet. Některé věci možná budu brát i z již zmíněného projektu, např. ovládání postav
nebo ten bodový systém budou určitě fungovat podobně.

Plán práce: Asi zhlédnu nějaká videa, abych věděl, co mě vlastně všechno čeká. Můj
rozvrh práce a postupu tohle rozhodnutí ale stejně téměř neovlivní, v aktuální chvíli ho
vidím nějak takhle:

1. Nejprve si založím nový repositář na Githubu, kam hodím tuhle dokumentaci a po
každé větší změně tam také budu ukládat samotnou hru a podávat krátké reporty o
tom, co jsem přidal nebo se změnilo.
2. Visual Studio a založení samotného projektu.
3. Úprava formuláře do přibližného designu, jak poté bude vypadat samotná hra.
Určitě tam bude nějaké tlačítko start, tlačítko stop a počítání skóre nebo času. V
tomto bodě tedy upravím formulář. Možná si to zkusím ještě předtím nějak přibližně
navrhnout někde v Malování nebo tak, ale neočekávám, že by to mělo být až tak
důležité.
4. Poté bych asi chtěl naprogramovat tlačítka (start a restart hry), počtář skóre a celou
mapu tak, aby fungovala.
5. Dále budu programovat spawn samotné postavy a následně i její pohyb a ovládání,
které bude šipkami.
6. Další bude smrt postavy a případný restart, i když s tím by asi neměl být problém.

Mám tady i nějaké možnosti, které bych do hry potenciálně mohl přidat, nejsem si s nimi
ale jistý a netuším, jestli je použiji nebo jestli je stihnu:

1. Nějaké zvukové efekty (pohyb postavy, skok, přičtení bodu, smrt, konec hry atd.),
případně i nějaká hudba.
2. Lepší menu pro start nebo restart hry.
3. Volbu skinu.
   
Rozvrhnutí času: Teď se budu věnovat pouze bodům z horního textu (1. - 6.), tedy pouze
těm, které určitě použiji, u těch dolních totiž absolutně netuším, kolik by mohli zabrat,
protože jsem je fakt nikdy neprogramoval.
Během nějaké té klidně první dvojhodinovce bych tedy mohl klidně udělat body 1–3, u nich
opravdu nevidím nějaké větší problémy a komplikace, ale kdo ví, třeba to zabere déle, to je
pouze odhad. Poté už to bude horší, protože se mi často stává, že se zaseknu na nějaké
úplně stupidní banální chybě, ale doufám, že každý ze zbývajících bodů bych mohl snad
během tak dvou dvojhodinovek udělat.

Závěr: Osobně si myslím, že jsem si nevybral nějaký kdo ví jak náročný projekt a doufám
tak, že vše důležité stihnu udělat, a hlavně že to bude fungovat.

Přiložím sem i návrh designu hry.
